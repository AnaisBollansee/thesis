---
artist: Creedence Clearwater Revival
title:  "Creedence Clearwater Revival"
image: /images/Creedence.jpg
---

# Creedence Clearwater Revival

<span class="lead">Creedence Clearwater Revival is een Amerikaanse rockband. Het is een van de meest succesvolle rockbands ter wereld.</span>

<iframe width="560" height="315" src="https://www.youtube.com/embed/xeXqtzusIU0" frameborder="0" allowfullscreen></iframe>

Het echte <span class="engels">Creedence Clearwater Revival</span> ontstaat in 1967. De band bestaat dan uit zanger en gitarist John Fogerty, zijn broer Tom Fogerty (gitaar), bassist Stu Cook en drummer Doug Clifford. Een jaar later brengen ze hun eerste plaat uit. Een jaar later, in 1969, komt de band op de proppen met hun tweede plaat <span class="engels">Bayou Country</span>. Die zorgt voor hun grote doorbraak. Vanaf dan produceren ze aan de lopende band hits.Maar aan alle liedjes komt een eind. Begin jaren ‘70 gaat John Fogerty zijn eigen weg. De rest van de band probeert overeind te blijven. Samen produceren ze nog één album: <span class="engels">Mardi Gras</span>. Maar daarna, in 1972, is het officieel over en uit. John Fogerty weet nog een mooie solocarrière uit te bouwen. Voor de andere leden gaat dit wat stroever. Tom Fogerty overlijdt op 6 september 1990 aan aids. Niet veel later proberen Stu Cook en Doug Clifford het nog eens samen. En ze starten de <span tooltip="Een tributeband is meer dan alleen een coverband. Een coverband speelt alleen de nummers na van een andere groep. Een tributeband probeert hun hele act zo goed mogelijk na te doen. Ze spelen de nummers van een andere band zo goed mogelijk na en proberen hen tot in het kleinste detail na te doen op het podium.">tributeband</span> <span class="engels">Creedence Clearwater Revisited</span>. John Fogerty kon hier echter niet mee lachen en sleept de jongens in 1997 naar het gerecht. In 1999 winnen Cook en Clifford de rechtszaak.