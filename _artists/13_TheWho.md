---
artist: The Who
title:  "The Who"
image: /images/TheWho.jpg
---

# The Who

<span class="lead">The Who is een Britse rockband, gevormd in 1964 in Londen. Ze wordt aanzien als een van de meest invloedrijke bands van 20ste eeuw.</span> 

<iframe width="560" height="315" src="https://www.youtube.com/embed/QV_9pn7MGUo" frameborder="0" allowfullscreen></iframe>De originele line-up bestond uit Roger Daltrey (zang), Pete Townshend (gitaar), John Entwistle (basgitaar) en Keith Moon (drums). Sinds de oprichting van de band in 1964 zijn de jongens bijna altijd op tournee geweest. Ze namen enkel pauze van 1983 tot 1988 en van 1990 tot 1995. In 1969 kwam <span class="engels">The Who</span> op de proppen met zijn eerste <span tooltip="Met een rockopera probeert een band een verhaal te vertellen aan de hand van muziek. De nummers op het album vertellen elk een stuk van het verhaal. Pas wanneer je ze allemaal na elkaar beluistert ken je het hele verhaal.">rockopera</span>: <span class="engels">Tommy</span>, dat het verhaal vertelt van een autistische jongen. <span class="engels">Tommy</span> is de eerste in zijn soort, geen enkel werk kreeg hiervoor de benaming ‘rockopera’. In 1975 wordt <span class="engels">Tommy</span> verfilmd. Je kan de leden van <span class="engels">The Who</span> zelf aan het werk zien in de film. Maar in 1978 sterft Keith Moon door een overdosis clomethiazole, een geneesmiddel dat hij nam om van zijn alcoholverslaving af te geraken. Moon wordt opgevolgd door verschillende drummers. Sinds 1996 drumt Zak Starkey in de band. Starkey is de zoon van <span tooltip="The Beatles is misschien wel de bekendste pop-rockgroep allertijden. De band bestond uit vier jongens: John Lennon (zang & gitaar), Paul McCartney (basgitaar & zang), George Harrison (leadgitaar & zang) en Ringo Starr (drums & zang) . Alle Beatles zijn afkomstig uit Liverpool (Engeland). De groep ontstond in 1960 en was actief tot en met 1970. "><span class="engels">The Beatles</span></span>-drummer <span tooltip="Ringo Starr was de drummer van de bekende Liverpoolse band The Beatles. Sinds 1970 werkt Starr aan zijn solo-carrière. Hij is geboren op 7 juli 1940, onder de naam Richard Starkley.">Ringo Starr</span>. Zak Starkey kreeg zelf nog les van Keith Moon. In 2002 sterft John Entwistle aan een hartaanval veroorzaakt door cocaïne-gebruik. Hij wordt vervangen door Pino Palladino. Later worden nog John ‘Rabbit’ Bundrick (keyboard) en Simon Townshend (gitaar) toegevoegd.