---
artist: Marc Bolan 
title:  "Prophets, Seers & Sages: The Angels of the Ages"
image: /images/Prophets.jpg
---

# Prophets, Seers & Sages: The Angels of the Ages


{% include image.html url="/images/Prophets_Plat.jpg" alt=" " %}

<span class="bio-cd">
{% include link.html url="/artist_info/MarcBolanBio/" tekst="Marc Bolan" new_tab=true %}, {% include link.html url="/artist_info/Minor/StevePeregrinTook/" tekst="Steve Peregrin Took" new_tab=true %}<br>
{% include link.html url="/artist_info/Label/RegalZonophone/" tekst="Regal Zonophone" new_tab=true %}<br>
{% include link.html url="/artist_info/Minor/TonyVisconti/" tekst="Tony Visconti" new_tab=true %}<br>
</span>
14 oktober 1968<br>Studio album

Marc Bolan is een niet te stoppen sneltrein. Slechts drie maanden had hij nodig om samen met Steve Peregrin Took een tweede album in de rekken te krijgen. Bolan kruipt steeds dieper in zijn magische wereld. En hij neemt ons maar al te graag mee. Omdat <span class="engels">Prophets, Seers & Sages</span> zo snel op het vorige album volgt, is het bijna vanzelfsprekend dat de gelijkenis tussen de twee albums best groot is. Er is wel één grote verandering doorgevoerd. Waar bij {% include link.html url="/albums/1968-07-05-MarcBolan-MyPeopleWereFair/" tekst="My People Were Fair" new_tab=true %} nog magische taferelen op de voorkant stonden, begint bij <span class="engels">Prophets</span> een nieuwe gewoonte. Op de cover vind je nu Bolan en Took broedelijk naast elkaar. Een gewoonte die zal meegaan tot hun derde album {% include link.html url="/albums/1969-05-16-MarcBolan-Unicorn/" tekst="Unicorn" new_tab=true %}. Kort hierna is het uit met de pret voor Took. Hij wordt ontslagen uit de band en verdwijnt dus ook van de cover.  

## Toverboek

<div class="uitgelicht">‘Oh he's a nice cat’ – Stacey Grove</div>

Opnieuw begint het album direct goed, met mijn favoriet: <span class="engels">Deboraarobed</span>. Een simpel nummer, waar muzikaal gezien eigenlijk niet zo veel aan is. Maar laat het net die formule, van simpele muziek met magische songteksten, zijn die Bolan doet aanslaan bij het publiek. Zo zorgt het nummer voor Bolan en Took’s eerste {% include link.html url="/artist_info/MarcBolanCijfers/" tekst="top 100" new_tab=true %} nummer. Al moest het nummer daar wel eerst voor hernoemd worden tot <span class="engels">Debora</span>. En voor wie het nog niet door had, ‘arobed’ is gewoon ‘Debora’ achterstevoor gespeld. Dit trekt zich dan weer door in het nummer, want ook het tweede deel van het lied is een omgedraaide versie van het eerste deel. Wat een ingenieuze jongens toch!

<iframe width="560" height="315" src="https://www.youtube.com/embed/ngShAssaH4s" frameborder="0" allowfullscreen></iframe>

<span class="engels">My People Were Fair</span> is een album vol magische teksten. Maar deze <span class="engels">Prophets, Seers & Sages</span> moet zeker niet onder doen. Soms voelen de teksten aan alsof er wordt voorgelezen uit het handboek van een tovenaar. Dat zo oud is dat de woorden soms niet eens meer verstaanbaar zijn. En dan moet je het doen met betoverende klanken, zoals die van <span class="engels">Aznageel the Mage</span>. Lange tijd zong ik ook alleen maar de klanken mee en niet de woorden. Maar hier vraag ik me toch soms af of Bolan zelf eigenlijk wel weet wat hij zingt. Een pluspunt: je kan je tekst nooit vergeten. Door al deze tovenarij heen is er toch één grote stoorzender: de bongo’s bij <span class="engels">Trelawney Lawn</span>. Het is een geweldig mooi nummer dat een prachtige sfeer schept. Maar die verdomde bongos verkloten telkens weer het hele nummer. Zodanig dat elke spier in mijn lichaam zich samen trekt uit pure ergernis. 

<div class="uitgelicht">‘The unicorn bids you stay’ – Trelawney Lawn</div>

## Hulpmiddel
Met nummers als deze kan je je afvragen of er niet wat meer is komen kijken dan alleen maar een goede verbeelding. En ja, Bolan was geen tegenstander van ‘een beetje’ drugs. <span class="engels">Prophets, Seers & Sages</span> laat je binnenkijken in de gedachten van een geniaal songwriter. Ik geloof dat al deze magie uit Bolan’s gedachten komt en niet uit de hulpmiddelen. En als dat wel het geval is? Dan was Bolan een van de enige mensen waarvoor drugs ooit iets goed heeft gedaan. TODO TABEL

<div class="witregel"> </div>