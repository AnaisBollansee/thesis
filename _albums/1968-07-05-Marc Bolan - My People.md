---
artist: Marc Bolan
title: My People Were Fair and Had Sky in Their Hair... But Now They're Content to Wear Stars on Their Brows
image: /images/piggy-bank.png
---

# My People Were Fair and Had Sky in Their Hair... But Now They're Content to Wear Stars on Their Brows

TODO FOTO
![Piggy Bank]({% include fix_url.html url="/images/piggy-bank.png" %})

<div class="bio-cd">
Marc Bolan, <a href="{% include fix_url.html url="/artist_info/Minor/StevePeregrinTook/" %}" target="_blank">Steve Peregrin Took</a><br>Regal Zonophone<br>Tony Visconti</div>
05 juli 1968<br>Studio album

Er zijn twee dingen die van deze plaat een meesterwerk maken, noch voor je ook maar één noot gehoord hebt: de geniale titel en de bijna bewegende cover. Veel mensen kijken raar op wanneer ik ‘de geniale titel’ zeg. Vaak wordt deze net iets te snel geklasseerd als ‘belachelijk’ en ‘onnodig veel te lang’. Oké, het is een lange titel. Maar als je <span class="engels">‘But now They’re Content to Wear Stars on Their Brows’</span> zou wegnemen, verandert heel de betekenis. Dan zou het bijna een arrogante uitspraak worden. Het tweede deel zet net aan tot nadenken. Moeten we zomaar ‘content’ zijn, of misschien toch terug wat meer moeiten doen voor <span class="engels">‘the sky in our hair’?</span> 

<span class="engels">My People Were Fair and Had Sky in Their Hair… But Now They’re Content to Wear Stars on Their Brows</span> is het eerste album van Tyrannosaurus Rex TODO LINK. Op het album verschijnen twee nummers die Bolan al vroeger opnam met zijn band John’s Children TODO LINK: <span class="engels">Mustang Ford</span> en <span class="engels">Hot Rod Mama</span>. In deze twee nummers vind je nog duidelijk de elektrische gitaren terug waar Bolan vanaf wil. Met Tyrannosaurus Rex gaat hij voor een psychedelisch folk geluid met de sprookjeswereld van Lord of the Rings altijd vlakbij.  

## Goud

<div class="uitgelicht">‘I don't need anyone/To dictate all my fun’ - Scenescof</div>

Het album begint met het beste nummer: <span class="engels">Hot Rod Mama</span>. Een nummer met een interessante groove. En het is extreem rock n’ roll zonder agressief te zijn. Het is ook zo’n nummer waarop je eigenlijk alleen kan dansen als je op je stoel blijft zitten. Vanaf dat je recht staat krijgen je voeten het al snel knap lastig en kan het wel eens gebeuren dat je kennis maakt met de grond. Hierna kom je terecht in het meer zweverige werk. Nummers als <span class="engels">Scenescof</span> of <span class="engels">Child Star</span> zijn luchtiger en passen beter bij het plaatje van twee <span class="dialect">gasten</span> op een tapijt in kleermakerszit. Het zou me niet verwonderen als ze ineens wegvliegen naar een kasteel ergens in de woestijn. <iframe width="50%" height="50%" src="https://www.youtube.com/embed/rdUZ7XC9oYM" frameborder="0" allowfullscreen></iframe>

Nummers als <span class="engels">Mustang Ford</span> zorgen dan weer voor een ander sprookjesbeeld. Hiermee word je ineens geteleporteerd naar de Zweedse sprookjesbossen van Ronja Rövardotter. Of Ronja de Roversdochter zoals ik ze ken. Dit is meteen ook de stijl waarin het album eindigt met <span class="engels">Frowning Atahuallpa (My Inca Love)</span>. John Peel TODO LINK zorgt hier voor wat extra fantasie door op het einde van het nummer een kinderverhaal van Bolan’s hand voor te lezen. Verklaar me zot, maar ik vind dat er slechtere plekken zijn om te eindigen. 

Maar, <span class="engels">All that glitters is not gold</span>. En dat is ook hier het geval. Sommige nummers slagen de bal echt mis. Zoals bijvoorbeeld Strange Orchestras. De hele sfeer van dit nummer voelt bijna als eng aan. En hoewel ik van een goede thriller hou, is dit niet echt the way to go. Op andere momenten klinkt Bolan dan weer meer als een varken dat geslecht wordt. Het beste voorbeeld hiervan is Knight. Op het einde van dit nummer moet ik altijd even pauze nemen en af en toe overweeg ik een pijnstiller. Zoals mijn moeder zou zeggen: ‘trop is te veel’.


[Steve Peregrin Took]({% include fix_url.html url="/artist_info/StevePeregrinTook/" %})


